---
layout: post
title:  LinuxLab, 2017 - Firenze
date:   2017-11-30 13:32:20 +0300
description: Il 6 e 7 dicembre 2017 si è svolto a Firenze il LinuxLab 2017. Due track per due giorni, dedicate a Kernel, Containers, Embedded e Cloud, e una traccia al giorno rivolta alla formazione hands-on sotto forma di training. # Add post description (optional)
img: LinuxLab-post.jpg # Add image post (optional)
tags: [Blog, ITPUG, Conferenze]
author: ITPUG - ITalian PostgreSQL Users Group # Add name author (optional)
---
Il 6 e 7 dicembre 2017 si è svolto a Firenze il [LinuxLab 2017](https://2017.linux-lab.it/). Due track per due giorni, dedicate a Kernel, Containers, Embedded e Cloud, e una traccia al giorno rivolta alla formazione hands-on sotto forma di training.

L’evento si è svolto a Firenze presso il Grand Hotel Mediterraneo ed è stato organizzato da [Develer](https://www.develer.com/), azienda che in passato è stata anche Partner del PGDay.IT.

I partecipanti sono stati davvero tanti. Si parla di poco più di 180. Bravi ragazzi!

![platea]({{site.baseurl}}/assets/img/platea_linuxlab.jpg)

Come [ITPUG](http://www.itpug.org/index.it.html) abbiamo promosso l'evento insieme all'[Italian C++ Community](https://www.italiancpp.org/), [Linux Professional Institute](http://www.lpi.org/), [Codemotion](https://www.codemotion.org/), [Manning Publications](https://www.manning.com/), [Elettronica Open Source](https://it.emcelettronica.com/) ed il [Google Developer Group di Pisa](https://gdgpisa.it/)

Il ruolo di Partner del [LinuxLab 2017](https://2017.linux-lab.it/) ci ha permesso di essere presenti alla manifestazione con un desk che è stato adeguatamente addobbato per l'occasione.

![desk]({{site.baseurl}}/assets/img/desk_itpug_linuxlab.jpg)

In rappresentanza di [ITPUG](http://www.itpug.org/index.it.html) Francesco Canovai e Rubens Souza oltre al supporto di Jonathan Battiato. Tra i partecipanti al [LinuxLab 2017](https://2017.linux-lab.it/) era presente un altro socio di ITPUG: Torello Querci.

La conferenza è risultata molto interessante ed in particolare è stato molto apprezzato il talk di [Andrea Righi](https://2017.linux-lab.it/speakers/andrea_righi/) sugli strumenti offerti da Linux per l'individuazione dei bottleneck.
Tanto apprezzato che è stato invitato ad inviare una proposta di talk per il prossimo PGDay.IT che si terrà sul Lago di Garda il 29 giugno 2018.

Francesco ci racconta:

> Molti dei partecipanti con cui ho avuto l'opportunità di confrontarmi non solo conoscevano e avevano adottato [PostgreSQL](https://www.postgresql.org/) ma sono risultati utilizzatori entusiasti. Uno dei commenti che meglio rende l'idea di quanto sia apprezzato, è stato "La versione 10 di PostgreSQL va come le scoppiettate!". Per quanto riguarda la nostra Associazione, in pochi la conoscevano per cui la nostra presenza è stata davvero importante.

Rubens ci riferisce:

> Oltre a chiedermi informazioni sulla nostra Associazione, molto l'interesse per la prossima edizione del PGDay.IT. Domande sul dove e quando, e su quando il sito del PGDay.IT 2018 sarebbe stato on line. L'invito per tutti è stato quello di seguirci sui nostri canali di divulgazione per non perdersi la manifestazione.

Jonathan ci ha detto:

> Vivissimo l'interesse per [PostgreSQL](https://www.postgresql.org/) ed in modo particolare verso tecnologie come pglogical. Tanta curiosità verso la nostra Associazione che risulta ancora poco nota in questo ambiente. Gadget a ruba e molto apprezzata l'idea della licenza sulla maglietta. Per quanto riguarda il [LinuxLab 2017](https://2017.linux-lab.it/) devo dire che è stato interessante.

Grazie ragazzi per la vostra disponibilità e per averci rappresentato in questa fantastica occasione.

Nota a parte, la presenza di Gaetano Di Mambro, visual designer con base a Roma, specializzato in illustrazione e fumetti.

![disegnatore]({{site.baseurl}}/assets/img/disegnatore_linuxlab.jpg)

Nel ringraziare [LinuxLab 2017](https://2017.linux-lab.it/) per averci ospitato, ci domandiamo: perchè non avere [LinuxLab 2017](https://2017.linux-lab.it/) come Media Partner dell’edizione 2018 del PGDay.IT? Pensateci su!

Buon PostgreSQL a tutti!
