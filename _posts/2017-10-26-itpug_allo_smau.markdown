---
layout: post
title:  ITPUG allo SMAU
date:   2017-10-26 13:32:20 +0300
description: Smau ICT ospita un’area completamente dedicata alle community ICT ed alle associazioni desiderose di avere un punto di appoggio atto allo sviluppo delle relazioni ed allo scambio di informazioni. # Add post description (optional)
img: SMAU_post.jpg # Add image post (optional)
tags: [Blog, ITPUG, Conferenze]
author: ITPUG - ITalian PostgreSQL Users Group # Add name author (optional)
---
[Smau ICT](https://www.smau.it/milano17/) ospita un’area completamente dedicata alle community ICT ed alle associazioni desiderose di avere un punto di appoggio atto allo sviluppo delle relazioni ed allo scambio di informazioni. L’area Community è composta da tante postazioni, ognuna delle quali è assegnata alle realtà che ne hanno fatto richiesta.
Per fare ciò, era sufficiente compilare un [form](https://www.smau.it/company/pages/smau-ict/) entro venerdì 8 settembre. La partecipazione per le Community è gratuita.

E [noi](http://www.itpug.org/index.it.html) ci abbiamo provato!

A luglio abbiamo inviato la richiesta, e poco dopo siamo stati informati che la nostra [candidatura era stata accettata](https://www.smau.it/milano17/partners/itpug-italian-postgresql-users-group/).

A presenziare la postazione dedicata all'[ITPUG - ITalian PostgreSQL Users Group](http://www.itpug.org/index.it.html) il Tesoriere, Patrizia Dabizzi, ed il Segretario, Barbara Milani.

![SMAU 2017]({{site.baseurl}}/assets/img/SMAU_2.jpg)

Il pubblico dello [Smau ICT](https://www.smau.it/milano17/) è molto variegato e numeroso. Si passa da tecnici di aziende alla ricerca di _soluzioni innovative_, _cacciatori_ di gadget e gruppi di scolaresche.

L'attrazione per i gadget ha fatto si che molte persone si avvicinassero in modo da creare opportunità di confronto. Gli interessati alla t-shirt presentata durante il [PGDay.IT 2017](http://2017.pgday.it/it/), dovevano rispondere a due domande a nostro avviso semplici:

- _conosci l'Open Source?_
- _conosci PostgreSQL?_

Già con la prima domanda è stato chiaro quanto il pubblico dello [Smau ICT](https://www.smau.it/milano17/) fosse informato su queste tematiche. La risposta che meglio riassume il livello di conoscenza sull'Open Source è stata questa: "_Certo che conosco l'Open Source, uso Microsoft!"_"

Patrizia Dabizzi, Tesoriere dell'Associazione [ITPUG - ITalian PostgreSQL Users Group](http://www.itpug.org/index.it.html) ci racconta la sua esperienza:

>Esperienza insolita.
Mi trovo al di fuori del mio ambito lavorativo e quindi è tutto nuovo per me.
Bello vedere l'entusiasmo degli studenti. Sconfortante constatare quanta mancata informazione esiste ancora nelle aziende.
Questo evidenzia quanto lavoro abbiamo ancora da fare per diffondere la cultura opensource e quanto sia importante essere presenti a queste manifestazioni.

Barbara Milani, Segretario dell'Associazione [ITPUG - ITalian PostgreSQL Users Group](http://www.itpug.org/index.it.html) ci racconta la sua esperienza:

>Ho provato una forte emozione quando una persona si è avvicinata e mi ha detto che non solo conosceva PostgreSQL ma che la sua azienda aveva adottato questa tecnologia da anni. Gli avrei dato tutti i gadget presenti al desk! 

Questa esperianza è stata fondamentale per aiutarci a comprendere quanto sia importante presenziare a conferenze, eventi, manifestazioni e fiere al di fuori del "_classico circuuito_" dedicato a PostgreSQL e all'Open Source. 

La nostra partecipazione allo [Smau ICT](https://www.smau.it/milano17/) ci ha permesso anche di creare nuove relazioni che potranno risultare importanti anche per la prossima edizione del PGDay.IT, ma non solo.

Ultima segnalazione: i nostri amici di [Seeweb](https://www.seeweb.it/). Li abbiamo ritrovati con piacere allo [Smau ICT](https://www.smau.it/milano17/) e per "_consolarci_" Marco Cristofanilli è diventato socio [ITPUG - ITalian PostgreSQL Users Group](http://www.itpug.org/index.it.html). Benvenuto Marco!

Buon PostgreSQL a tutti!
